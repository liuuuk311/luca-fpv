---
title: "I migliori store dove acquistare prodotti FPV"
date: "2022-01-07T00:00:00.000Z"
excerpt: "Ecco la lista dei migliori ecommerce dove acquistare i prodotti FPV e dove si risparmia di più"
category:
    - News
tags: 
    - Principianti
featured: true
---

Quando si tratta di acquistare prodotti FPV ci sono molte alternative disponibili. In questo articolo troverai una lista curata dei migliori store online da cui acquistare in totale sicurezza. 

## I prezzi più bassi

Il modo più veloce per trovare i prezzi più economici per un dato prodotto è usare [FPV Finder](https://fpvfinder.netlify.app/?utm_source=lucafpv&utm_medium=referral&utm_campaign=lucafpv).

**FPV Finder è un comparatore di prezzi** che permette di trovare velocemente i migliori prodotti FPV da circa 15 negozi online, e capire immediatamente in quale store il prodotto è disponibile e quale ecommerce offre il prezzo migliore. Inoltre offre una panoramica dei tempi e costi di spedizione di ciascun negozio per avere un'idea completa del costo finale.

FPV Finder è gratuito e in continua evoluzione, infatti ogni settimana vengono aggiunti nuovi negozi FPV.

## Amazon
[Amazon](https://amzn.to/3JELfh4) è senza dubbio l'ecommerce più conosciuto al mondo, tuttavia per quanto riguarda i prodotti FPV **non è lo store più adatto**. Questo per diversi motivi, i prezzi sono alti rispetto a store dedicati, e sono veramente pochi i prodotti disponibili. L'unico vantaggio sono i tempi di spedizione ultra veloci. 

Personalmente per quanto riguarda gli acquisti FPV, utilizzo amazon per i seguenti prodotti:
- [Viti M3](https://amzn.to/3FZJQj6)
- [Guaine termorestringenti](https://amzn.to/3G3eIiv)
- [Cavi in silicone](https://amzn.to/3G29Bze)

## Banggood

[Banggood](https://www.banggood.com/?p=YN241438687092016024) è uno degli ecommerce cinese più grande che è aperto ai clienti internazionali. Offre una grande varietà di prodotti, tra cui anche tantissimi prodotti FPV. Ha diversi magazzini in tutto il mondo tra cui un paio anche in europa, quindi i tempi di spedizione variano a seconda del magazzino di provenienza del prodotto acquistato.

Acquistare su Banggood è molto sicuro, grazie anche alla possibilità di acquistare tramite PayPal. Inoltre il servizio di assistenza clienti risolve tutti i problemi molto velocemente. Se per qualche motivo la merce acquistata non dovesse arrivare, si può scegliere se effettuare un rimborso oppure farsi spedire nuovamente il prodotto.

A livello di disponibilità è possibile trovare molti prodotti a prezzi bassi. I prodotti disponibili sono tipicamente marche cinesi come ad esempio Eachine, iFlight, BetaFPV ecc. Ad ogni modo non sono presenti i prodotti del Team Black Sheep (TBS).

Per Banggood sono spesso disponibili dei codici sconto che permetto di risparmiare, in [questa pagina](https://lucafpv.com/offerte-e-coupon) trovi una lista curata dei codici sconto che puoi usare su Banggood.

## Drone24Hours

[Drone24Hours](https://www.drone24hours.com/?D24H=lucapalonca) è un ecommerce italiano con sede a Roma. Hanno molti prodotti e tanti droni BNF/PNP, ma anche kit per i principianti. Le spedizioni sono molto rapide dal momento che tutti i pacchi vengono spediti con DHL, quindi in 24/48h il pacco viene consegnato. A livello di prezzo, sono leggermente più alti rispetto gli store italiani concorrenti. 

Una nota positiva che in ogni pacco viene regalata una caramella.

## Costruzione Droni

[Costruzione Droni](https://www.costruzionedroni.it/) è un negozio con base a torino che vende anche online. Famosi tra i piloti FPV racing perché sponsorizzano diverse gare e competizioni. Le spedizioni sono molto rapide dal momento che tutti i pacchi vengono spediti con SDA o BRT, quindi in 24/48h il pacco viene consegnato. Offre anche diversi tipi di spedizioni sia economica che rapida. 

La selezione dei prodotti è variegata e il loro inventario si contraddistingue per aver marche di qualità e molti accessori/strumenti utili in questo hobby.

## Drone FPV Racer

[Drone FPV Racer](https://www.drone-fpv-racer.com/) è uno store francese dedicato al mondo FPV. Il loro sito è disponibile in francese e in inglese. Hanno moltissimi prodotti a prezzi molto competitivi. 

Un aspetto positivo è che nel loro inventario si trovano prodotti di marche molto difficili da trovare in tutti gli altri store europei. Le spedizioni sono rapide e anche economiche.


## Riassunto

| Store                                                          | Fascia di prezzo | Tempi di spedizione | Disponibilità |
|----------------------------------------------------------------|------------------|---------------------|---------------|
| [Banggood](https://www.banggood.com/?p=YN241438687092016024)   | Bassa            | Lunghi              | Amplia        |
| [Drone FPV Racer](https://www.drone-fpv-racer.com/)            | Medio-bassa      | Veloci              | Amplia        |
| [Drone24Hours](https://www.drone24hours.com/?D24H=lucapalonca) | Media            | Veloci              | Media         |
| [Costruzione Droni](https://www.costruzionedroni.it/)          | Media            | Veloci              | Media         |
| [Amazon](https://amzn.to/3JELfh4)                              | Alta             | Veloci              | Scarsa        |

