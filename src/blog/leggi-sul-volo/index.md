---
title: Leggi sul Volo 
date: "2020-03-21T00:00:00.000Z"
excerpt: Quali sono le norme che regolamentano il volo di droni? Il patentino per droni è obbligatorio? Quali sono i limiti a cui sono sottoposti i piloti? 
category:
  - News
tags: 
  - Normative
---

Far volare droni, soprattutto se in FPV, è un hobby fantastico. Ma chiunque abbia un minimo di esperienza, sa che questi oggetti volanti non sono giocattoli. Anche per questo motivo, il loro uso è regolamentato dalla legge e in Italia l'ente di riferimento è l'<a href="https://www.enac.gov.it/" target="_blank">ENAC</a>.

Fino a qualche anno fa, non esistevano molte leggi a riguardo, ma dal momento che l'utilizzo di droni è in costante crescita, è bene regolamentarne il loro utilizzo per la sicurezza di tutti. 

## Normativa

Entro fine Giugno 2020, tutti i piloti che volano per hobby droni di massa superiore a 249 g sono obbligati ad ottenere un attestato di competenza online. L'età minima per ottenere questo attestato è 16 anni. Un volta passato l'esame online è possibile pilotare tutti i droni fino a 25 kg. Possono essere usati per hobby e sport, possono avere anche funzioni di volo autonomo come il Return To Home, Follow Me e rotte GPS sempre che il velivolo rimanga nel campo visivo del pilota e nei limiti di quota previsti. 

### Tutti i droni ricadono nel regolamento ENAC?

I droni regolamentati da questa normativa sono i SAPR (Sistemi Aeromobile a pilotaggio remoto). Tutti i droni che possono fare volo automatico (e quindi hanno il GPS) sono SAPR e ricadono nel regolamento ENAC. I droni senza GPS invece non sono SAPR, sono aeromodelli e a loro si applicano le regole dell’aeromodellismo. 

### Sicurezza

Chiaramente, il pilota è la persona responsabile in caso di eventuali danni. Quindi bisogna sempre volare in posti adatti minimizzando il rischio di danneggiare persone o cose. Mantenere una distanza di almeno 50 m da persone e cose e 150 metri da folle e aree edificate. Meglio volare in un bando, oppure in un campo. <!-- Come scegliere la perfetta location -->

Oltre a queste limitazioni dettate anche dal buon senso, devi tenere una distanza minima di 5 km dagli aeroporti, e rispettare la quota massima di 120 m. Devi poter vedere, evitare e farti vedere dagli aeromobili. E’ vietato il volo nelle zone regolamentate attive e nelle zone proibite.

Infine rispetta i regolamenti e i divieti locali, le istruzioni delle forze dell’ordine e delle autorità.

Ricordati che le eliche possono causare ferite profonde e se maltrattate le batterie LiPo possono esplodere. Controlla sempre il tuo drone prima di volare! <!-- Checklist prima del volo -->

## Devo registrare il mio drone?

Entro fine Giugno 2020, tutti coloro che volano per hobby con un drone del peso superiore o pari a 250 grammi devono registrarlo <a href="https://www.d-flight.it/portal/" target="_blank">qui</a>. Modi e costi ancora non sono noti, la registrazione si potrà fare a partire da Marzo 2019 e non è richiesta agli hobbisti fino al 1 luglio 2020.

### Transponder

Nulla di certo al momento. Ad ogni modo, è una richiesta che è stata avanza e riguarda solo i SAPR oltre i 249 grammi. Quindi dovremo aspettare per scoprire di che si tratta, al momento si sa solo che ci sarà questo obbligo ma non abbiamo dettagli. L'idea generale, è avere un dispositivo che continui a trasmettere a terra i dei dati, di modo che si possa sempre risalire al pilota.

## FAQ

### Posso volare in FPV?

La legge prescrive che il pilota abbia sempre il controllo a vista del SAPR, senza ausili ottici o elettronici, ma **non proibisce** di ricevere il video della camera di bordo: basta che il SAPR sia sempre in contatto visivo con il pilota, e questi possa prendere in ogni momento il comando.

Per star tranquillo quando voli in FPV, portati sempre un amico che possa sempre vedere il drone e che possa intervenire a pilotare in modalità LOS in caso di bisogno. 

### Ho bisogno di un patentino?

Sì, se il tuo SAPR supera i 249 grammi ti serve il patentino online (Attestato di Competenza). Ad ogni modo, non è richiesto agli hobbisti fino al 30 giugno 2020. Inoltre se il tuo SAPR supera i 249 grammi devi registrarlo su D-Flight.

### Micro Quad e Droni sotto 250 g?
I droni sotto i 250 grammi sono esentati dall’obbligo del patentino online, dal Transponder (quando arriverà) e dalla registrazione a D-Flight. Tutte le altre norme valgono anche per questa categoria.

### Posso usare il GPS, il Return To Home, il Follow Me?

Si. finché avviene nel raggio visivo del pilota, il volo automatico, è normale volo a vista VLOS perfettamente legale.

### Posso volare in città?
No. Nemmeno con un drone sotto i 250 grammi. Volare negli edifici abbandonati, fuori città, è più divertente!

### Quanto posso volare lontano e in alto?
Informati sempre per la particolare zona in cui stai volando, ma di norma il limite generale è 120 metri di altezza. Per la distanza, puoi allontanarti finché riesci a vedere e controllare il tuo drone.