---
title: "La guida definitiva alle impostazioni GoPro per droni FPV nel 2023"
date: "2023-10-13T00:00:00.000Z"
excerpt: L'unica guida che ti serve per impostare la tua GoPro al meglio e ottenere i migliori risultati possibili nei video FPV.
categories: 
    - Tutorial
tags: 
    - GoPro
    - Cinematic FPV
featured: true
---

## Scegliere la giusta risoluzione
La prima scelta importante è la risoluzione del video. È consigliabile utilizzare sempre la risoluzione più alta supportata dalla tua GoPro. Negli ultimi modelli, **la risoluzione di 5.3K con un rapporto di aspetto di 8:7 è ideale**. Questa alta risoluzione ti permette di catturare dettagli straordinari, il che è fondamentale per video di alta qualità. Maggiore la risoluzione, maggiore sarà il numero di informazioni catturate. 

Inoltre catturare i video alla massima risoluzione ti permette di tagliare, zoomare e cambiare formato senza perdere troppa risoluzione. Infatti questo è fondamentale nel momento in cui stabilizzerai il video, perchè software come Reelsteady o Gyroflow per stabilizzare il video lo croppano e zommano dinamicamente, quindi una perdita minima di risoluzione sarà inevitabile. Per questo motivo, se parti dalla risoluzione massima, avrai ottimi risultati anche dopo la stabilizzazione.

## Frame Rate (FPS)
Per ottenere video fluidi e realistici, è consigliabile utilizzare una frequenza di fotogrammi (FPS) di 30. Questo frame rate è la scelta migliore per la maggior parte delle situazioni e garantisce un aspetto naturale dei tuoi video.

Maggiore è il numero di frame per secondo che catturi, e più potrai rallentare il tuo video in post-produzione. Ad esempio se registri a 60 FPS, che è il doppio della risoluzione a cui la maggior parte dei dispositivi riproduce i video, questo significa che puoi rallentare quel video fino a x0.5.

Quindi se pensi che potresti dover rallentare il tuo video, perchè magari stai riprendendo qualcosa di epico o comunque molto veloce, allora aumenta il tuo frame rate a 60, o addirittura 120 FPS.

## Scelta della lente
La tua GoPro offre diverse opzioni di lente, ma per catturare il massimo del campo visivo, dovresti optare per la lente digitale "SuperView" o "Wide." Questo assicura che catturerai più dell'ambiente circostante e darà una sensazione di immersione ai tuoi spettatori.

Non ti preoccupare se l'immagine risulta un po' distorta, anche questo verrà corretto in post produzione dal software di stabilizzazione.

## Stabilizzazione
La stabilizzazione delle GoPro, conosciuta come Hypersmooth, è notevole, ma per risultati eccezionali, potresti voler disattivarla durante il volo e stabilizzare il video in fase di post-produzione. Strumenti come Reelsteady o Gyroflow possono migliorare notevolmente la stabilità del video senza compromettere la qualità.

Se sei curiso di come stabilizzare i tuoi video con Gyroflow, ti consiglio [questo articolo](https://lucafpv.com/come-usare-gyroflow-per-stabilizzare-video-fpv)

Il grosso vantaggio nello scegliere di stabilizzare i tuoi video in post-produzione è che puoi scegliere quando "aggressiva" la stabilizzazione debba essere. Inoltre, potresti voler decidere di non stabilizzare affatto alcune sezioni del video. Insomma, cosi facendo hai sicuramente maggiore flessibilità.

## Shutter Speed
L'otturatore della tua GoPro deve essere impostato a 1/ il doppio del tuo frame rate. Ad esempio, se hai scelto 30 FPS, l'otturatore dovrebbe essere impostato su 1/60. Questa impostazione potrebbe far sembrare il video sovraesposto, con troppa luce che entra nell'obiettivo. Per ovviare a ciò, è consigliabile utilizzare filtri ND (Neutral Density) che riducono la quantità di luce che raggiunge il sensore. Questa impostazione è cruciale per ottenere l'effetto cinematografico di "motion blur," che conferisce ai tuoi video un aspetto professionale.

## Altre impostazioni
- EV Comp: Mantieni l'impostazione predefinita (Default).
- ISO Min: Imposta il valore minimo a 100 e ISO Max a 400 per mantenere la qualità dell'immagine in condizioni di scarsa illuminazione.
- White Balance: Lascia l'impostazione su "Auto" per adattarsi automaticamente alle condizioni di illuminazione circostanti.
- Sharpness: Imposta la nitidezza su un valore basso per ottenere un look cinematografico meno aggressivo.

Se stai utilizzando una GoPro 12, considera l'attivazione dell'HDR per il tipo di colore. Per tutti gli altri modelli, mantieni questa impostazione su "predefinito."

Seguire queste impostazioni ti consentirà di catturare video FPV di alta qualità con la tua GoPro, ottenendo risultati cinematografici che lasceranno il pubblico senza fiato. Se poi pubblichi video utilizzando le impostazioni che ti ho consigliato in un questo articolo, seguimi e taggami su Instagram!