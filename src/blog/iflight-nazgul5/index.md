---
title: "Recensione: iFlight Nazgul5"
date: "2020-03-23T00:00:00.000Z"
excerpt: L'iFlight Nazgul5 è un quad da 5 pollici, dotato di sistema FPV e adatto sia al racing sia al freestyle. Prodotto perfetto per principianti che vogliono entrare nell'hobby FPV Il drone è pre assemblato e ha un prezzo relativamente basso.
category:
    - Recensione
tags: 
    - Principianti
featured: true
---
L'iFlight Nazgul5 è un quad da 5 pollici, dotato di sistema FPV e adatto sia al racing sia al freestyle. Prodotto perfetto per principianti che vogliono entrare nell'hobby FPV Il drone è pre assemblato e ha un prezzo relativamente basso.

L'iFlight Nazgul5 è disponibile sia in versione BNF (Bind and Fly) che PNP (Plug and Play). Il modello è disponibile in due versioni: 4S e 6S. Se non ti è chiaro qualche termine, prova a dare un'occhiata alla [Bibbia FPV](https://lucafpv.com/bibbia-fpv).

Con la versione BNF, il modello viene spedito solo con ricevitori FrSky, dunque ideale per chi possiede già un radiocomando tipo Taranis X9D oppure Taranis QX7. In particolare, i ricevitori disponibili sono FrSky R-XSR e Frsky XM+.

In alternativa, se sei hai già un'altra radio, conviene prendere la versione PNP e acquistare separatamente una ricevente compatibile con la tua radio.

<!-- Per quanto riguarda gli occhiali FPV, se non ne hai ancora un paio prova a leggere questo articolo: occhiali FPV perfetti per principianti. -->

## Contenuto della confezione
Il Nazgul5 viene spedito con le seguenti parti:

* iFlight Nazgul5 4S / 6S
* 2 cinturini per batteria
* 4 eliche NAZGUL 5140 CW
* 4 eliche NAZGUL 5140 CCW
* Antenna iFlightdoom
* Adesivi iFlight 

## Specifiche Tecniche

Per quanto riguarda le specifiche tecniche del iFlight Nazgul5 6S:

* **Marchio**: iFlight
* **Modello**: Nazgul5
* **Versione in tensione**: 1800 kV @ 6S
* **Tipo di drone**: BNF / PNP
* **Interasse**: 5'' (227 mm)
* **Peso**: 362 g (senza batteria)
* **FC**: SucceX-E F4
* **ESC**: 45 A 2-6S BLheli_S DShot600 4In1 ESC
* **Motori**: XING-E 2207 1800KV
* **Eliche**: IFLIGHT NAZGUL 5140 Prop a 3 pale
* **Telecamera**: Caddx Ratel Camera 1200 Starlight TVL HDR Sensor, latenza ultra bassa 8m/s
* **VTX**: 25/100/200/400/600mW 5,8 GHz Frequenza regolabile 48CH con protocollo IRC
* **Frame**: il telaio a X con bracci da 5 mm molto solidi e facilmente sostituibili

**Batteria consigliata**: 1300-1800 mAh 6S

**Extra**: In dotazione sono presenti molte componenti in TPU che servono per proteggere le parti più esposte agli urti del telaio.

## Telecamera FPV
La camera a bordo è una Caddx Ratel 1200 TVL da 2,1 mm. E' presente anche il cavo per modificare la configurazione. La telecamera FPV è montata su un supporto in TPU. Durante i test, la qualità del video è risultata abbastanza buona, con pochi disturbi nel feed video.

## Motori
Nella versione 6S il Nazgul5 monta motori XING-E 2207 1800 kV, mentre nella versione 4S i motori sono da 2750 kV.  Gli XING-E 2207 sono motori di buona qualità e risultano essere abbastanza fluidi. Le eliche incluse nella confezione sono perfette insieme a questi motori.

<!-- Se hai bisgono di eliche di ricambio: iFlight Nazgul5 5140 5140 eliche a 3 pale
In alternativa puoi prendere le HQ Prop 5x4.3x3 V1S  -->

## Stack ESC, FC e VTX
Gli ESC del Nazgul5 sono da 45 A e sono dotati già di un condensatore esterno da 220uF a 35 V per gestire picchi di tensione e filtrare in modo significativo il rumore elettrico evitando così brutti effetti sul feed video. Inoltre, l'FC è installato su dei gommini per ridurre le vibrazioni causate dalla rotazione dei motori, e quindi avre dati più puliti dal giroscopio.


Il connettore per la batteria LiPo è un classico XT60 con cavi da 12 AWG e passa attraverso un supporto in TPU che ospita anche il connettore per l'antenna della VTX.

Il Flight Controller è una SucceX-E F4 e arriva già flashata con Betaflight 4.0.4. <!-- Consiglio subito di aggiornarla seguendo questa guida. -->
Il drone arriva configurato con la rotazione delle eliche invertita. Le eliche girano verso l'esterno del frame. 

La VTX è una FORCE VT5804 V2 dotata di microfono per l'audio e ha anche la funzionalità di SmartAudio. <!-- Come configurare SmartAudio in Betaflight --> L'antenna in dotazione è iFlightdoom con connettore MMCX.

## Batterie

Le batterie chiarmente non sono incluse. <!-- Come scegliere le batterie per il drone -->

È possibile scegliere tra un pad in silicone o un cuscinetto in schiuma forniti in dotazione per montare la batteria. Quello in silicone offre un maggior grip per mantenere il pacco batteria saldo e in sicurezza.

Anche il carica batterie non è incluso. Per il caricabatterie, consiglio l' ISDT Q6, piccolo compatto e potente, insieme ad una piastra per la ricarica in parallelo.

## Conclusioni
iFlight ha realizzato un buon quad freestyle ARF. Il prezzo è alla portata di tutti e rende il Nazgul5 un perfetto quad entry level. Ideale per chi non vuole perder tempo con le configurazioni o utilizzare il saldatore. La sua popolarità garantisce una vasta gamma di ricambi. Questo rende il drone molto valido anche per un utilizzo duraturo ed intenso.

Questo drone ha parecchia potenza, quindi può tranquillamente reggere il peso di una action camera come la GoPro Hero 7/8. I supporti per fotocamera in TPU stampati in 3D per GoPro e Runcam non sono inclusi.

### Quale versione scegliere?

Personalmente, per un principiante consiglierei la versione 4S. E' più economica e garantisce potenza a sufficiente per divertirsi. Inoltre può essere un'ottima scelta come primo drone, poiché le batterie 4S costano meno. Se sei alle prime armi, prima di acquistare qualsiasi cosa, ti consiglio di leggere [la Bibbia FPV](https://lucafpv.com/bibbia-fpv) per imparare il minimo indispensabile per avere una bella esperienza nel mondo FPV. 

La versione 6S è indicata, a mio avviso a chi ha già un pò di esperienza di volo e vuole provare la potenza delle batterie 6S.