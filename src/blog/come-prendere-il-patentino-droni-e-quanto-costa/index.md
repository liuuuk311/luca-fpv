---
title: Come prendere il patentino per il drone e quanto costa?
date: "2021-09-26T00:00:00.000Z"
excerpt: Vediamo come prendere il patentino A1/A3 per volare con i droni, quanto costa e come ci prepara all'esame.
categories:
  - News
tags: 
  - Normative
  - Patentino
  - Enac
---

## Dove prendere il patentino per il drone?

L'ottenimento del attestato di pilota UAS A1/A3 avviene attraverso il superamento dell’esame online sul sito [ENAC](https://www.enac.gov.it/sicurezza-aerea/droni/come-si-diventa-pilota-uas-drone-open-a1a3) o di un corso di piloti per droni, che deve comunque essere rilasciato sempre dall’Ente nazionale per l’aviazione civile.

Dopo aver superato con esito positivo l'esame, è possibile scaricare l'attestato in formato PDF direttamente dal sito di ENAC, il quale avrà validità di 5 anni.

Magari ti potrebbe interessare: [quando serve il patentino per il drone?](https://lucafpv.com/patentino-online-per-droni)

## Quanto costa il patentino?

Il costo del patentino A1/A3 dipende da dove si fa l'esame. Con l'esame online sul sito di ENAC, il costo sarà di 31 euro. Questo da la possibilità di effettuare fino a 4 tentativi. 
Mentre per chi decide di affidarsi ad una scuola, i costi varieranno in base al corso e alla scuola. Infatti, per fare l'esame sulla piattaforma ENAC, sarà necessario studiare in autonomia, mentre se si frequenta un corso tenuto da professionisti, si verrà costantemente seguiti durante lo studio. 

## L'esame, cosa studiare e come preparasi?

L’esame consiste nel superamento di un test composto da 40 domande a risposta multipla a cui rispondere in un tempo di 60 minuti.

Punteggi:
- Per ogni risposta esatta: 2 punti
- Per ogni risposta non data: 0 punti
- Per ogni risposta errata: -1 punto

L’esame è superato quando il punteggio raggiunto è uguale o maggiore di 60, pari al 75% del punteggio massimo raggiungibile (80 punti).

I temi sui quali vengono fatte le domande sono sicurezza, assicurazioni, regolamenti dello stesso Ente nazionale per l’aviazione civile, istituzioni aeronautiche.

Personalmente, studiando dai manuali gratuiti messi a disposizione sul sito di ENAC, ho trovato semplice passare l'esame.