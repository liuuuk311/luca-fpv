---
title: "Droni FPV: analogico o digitale, quale scegliere nel 2023?"
date: "2023-10-13T00:00:00.000Z"
excerpt: "Se sei nuovo nel mondo dei droni FPV e ti stai chiedendo quale tipo di trasmissione video sia meglio per te, sei nel posto giusto."
categories:
    - Principianti
tags: 
    - Analogico
    - Digitale
featured: true
---

Nel 2023, ci sono due opzioni principali da considerare: video analogico e video digitale. In questo articolo, esploreremo le differenze tra questi due sistemi e ti aiuteremo a capire quale potrebbe essere la scelta migliore per te. In questo articolo affronteremo tutto quello che ti serve sapere. Partiremo subito spiegando perché esiste questo dilemma, per poi vedere i pro e i contro di entrambi i sistemi. Infine, cercherò di spiegare come puoi scelgiere il sistema adatto a te.

## Il Dilemma Iniziale

Quando inizi a esplorare il mondo dei droni FPV, è normale sentirsi confusi riguardo al tipo di sistema video da utilizzare. Magari hai scelto il modello di drone che pensi sia giusto per te, ma lo vedi disponibile in diverse varianti, con una bella differenza di prezzo. 

Ma niente paura, si tratta di una decisione importante ma basta capire di cosa si tratta e tutto risulta più facile. Iniziamo col capire cosa sono i due tipi di trasmissione video.

Un po' di nozioni iniziali che ti saranno utili per comprendere il resto dell'articolo. 

Tutti i droni FPV sono dotati di un sistema che trasmette il video dal drone alla stazione ricevente, che spesso il pilota indossa perché hanno la forma di occhiali. Il sistema che trasmette è composto da una camera, una video-trasmittente e una o più antenne. Questo vale per entrambe le tecnologie, sia analogico che digitale. 

Ma allora se entrambi i sistemi hanno gli stessi componenti quali sono le differenze?

## Video Analogico: La Vecchia Scuola

Il video analogico è la tecnologia più vecchia e diffusa nel mondo degli FPV. Si tratta anche di un sistema molto piú semplice dal punto di vista della tecnologia. Questo sistema trasmette le immagini dalla tua telecamera FPV ai tuoi occhiali (anche chiamati goggles) o al monitor in modo analogico, simile a come funzionavano le vecchie televisioni. Questo porta con sé sia dei vantaggi che degli svantaggi. 

### Vantaggi del Video Analogico:

1. **Costo**: Le apparecchiature per il video analogico sono generalmente più economiche rispetto a quelle digitali. Questo sia per la relativa semplicitá di questi componenti, che anche per il fatto che ci sono molte più aziende che producono questi sistemi, e la competizione fa sempre abbassare i prezzi.
2. **Latency (Ritardo)**: Il video analogico tende ad avere una latenza inferiore, che è importante per i piloti che desiderano reagire rapidamente durante il volo, soprattutto se ti interessa partecipare ad eventi di racing.
3. **Degradazione incrementale**: La degradazione incrementale del segnale è fondamentale per rendersi conto di quando il video "ci sta abbandonando". Questo ci permette di prendere le necessarie contromisure, magari tornando indietro o spostarci dall'ostacolo che si è posto tra il pilota e il drone. Per degradazione incrementale intendo che il segnale peggiora gradualmente, introducendo del rumore statico, magari perdendo informazioni sul colore, ma è possibile continuare a pilotare con relativa confidenza. 

### Svantaggi del Video Analogico:

1. **Qualità dell'Immagine**: L'immagine in analogico non è così nitida e chiara come quella digitale. Potresti notare "linee" o interferenze. Non si può nemmeno parlare di risoluzione con termini a noi familiari perchè non sono presenti pixel, quindi 720p o 1080p non hanno senso in questo caso. Per i sistemi analogici si parla di TVL. Quelle a più "alta risoluzione" sono circa 1200TVL.
2. **Interferenze**: Questo punto è in qualche modo relativo alla qualità dell'immagine e alla degradazione incrementale. Può essere considerato sia un pro che un contro a seconda delle esigenze. Ad ogni modo, c'è da tenere presente che gli ostacoli o altri segnali radio possono causare interferenze nel video analogico, più facilmente rispetto al segnale digitale. 


## Video Digitale: La Nuova Frontiera

Il video digitale è una tecnologia più recente che utilizza la compressione digitale per trasmettere le immagini in modo più chiaro e dettagliato. Tra alcuni dei marchi più famosi per i sistemi digitali troviamo sicuramente DJI, ma anche Caddx/Walksnail e HDZero. 

I questo caso i pro e contro di fatto si invertono. Infatti la grossa rivoluzione dei sistemi digitali e migliorare i punti deboli del sistema analogico, a discapito dei vantaggi che l'analogico offriva.

### Vantaggi del Video Digitale:

1. **Qualità dell'Immagine**: Il video digitale offre un'immagine più nitida e dettagliata. Puoi vedere meglio gli oggetti lontani. Ad esempio l'ultima generazione di DJI, con il sistema DJI O3, riesce a trasmettere fino a 1080p. Cosa impsensabile fino a pochi anni fa.
2. **Minime Interferenze**: La tecnologia digitale è meno soggetta a interferenze da altri segnali radio. Questo grazie al fatto che questa tecnologia utilizza algoritmi intelligenti per il re-invio di pacchetti persi. 


### Svantaggi del Video Digitale:

1. **Costo**: I sistemi video digitali tendono ad essere più costosi.
2. **Latency (Ritardo)**: Il grosso punto dolente dei sistemi digitali è la latenza. Questo è il un problema per due motivi. Innanzitutto, la latenza di un sistema digitale è generalmente più alta, aumentando i tempi di risposta del pilota. Come se questo non bastasse, spesso la latenza è variable. Nel caso ideale tra i 25ms e i 35ms, ma può salire anche di molto con la distanza, interferenze e presenza di ostacoli. Questo è il motivo per cui ci sono ancora molti piloti che preferiscono sistemi analogici.


## Differenze tra drone FPV analogico e digitale

Un video in questo caso fa capire molto meglio qual è la differenza visiva tra i due sistemi.

<YouTubeEmbed link="https://youtu.be/5kt7i-cRgOg?si=Omb9jCqMvJuELBLQ"/>


## Come Scegliere

Ora che hai una panoramica delle differenze tra analogico e digitale, come dovresti decidere quale sistema è meglio per te? Ecco alcune domande da considerare:

1. **Budget**: Quanto sei disposto a spendere? Se hai un budget limitato, il video analogico potrebbe essere la scelta migliore.
2. **Qualità dell'Immagine**: Quanto ti interessa avere un'immagine chiara e dettagliata? Se desideri la migliore qualità possibile, dovresti optare per il video digitale.
3. **Latency (Ritardo)**: Per un principiante questo punto non è fondamentale in quanto sarà difficile notare differenze appena inizi. Ma se pensi di voler volare veloce e reagire all'ultimo, forse meglio scegliere l'analogico.
4. **Interferenze**: Se prevedi di volare in ambienti con molte interferenze radio, il video digitale potrebbe offrire una migliore resistenza alle interferenze.
5. **Obiettivi Futuri**: Considera anche i tuoi piani futuri. Se sei un principiante, potresti iniziare con il video analogico e poi passare al digitale quando sarai più esperto. Se invece pensi di dover fare video professionali, allora in quel caso un sistema digitale è sicurmente meglio in quanto ti permette di mostrare un'anteprima decente al regista.

## Conclusione

Scegliere tra il video analogico e il video digitale per il tuo drone FPV dipende dalle tue esigenze personali e dal budget. Entrambi hanno i loro vantaggi e svantaggi, e la scelta migliore varierà da persona a persona. Non c'è una risposta giusta o sbagliata, quindi prenditi il tempo per valutare le tue priorità e le tue aspettative prima di prendere una decisione. In ogni caso, sia che tu opti per l'analogico o il digitale, il mondo dell'FPV offre un'esperienza emozionante che ti permetterà di esplorare il cielo da prospettive uniche. 